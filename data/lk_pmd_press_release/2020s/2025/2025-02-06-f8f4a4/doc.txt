கம்பஹா பண்டாரநாயக்க மற்றும் மொனராகலை மஹாநாம கல்லூரி மாணவ மாணவியருக்கு…
கம்பஹா பண்டாரநாயக்க மற்றும் மொனராகலை மஹாநாம கல்லூரி மாணவ மாணவியருக்கு “கிளீன் ஸ்ரீலங்கா” வேலைத்திட்டம் குறித்து தௌிவூட்டல்
கம்பஹா பண்டாரநாயக்க மற்றும் மொனராகலை மஹாநாம கல்லூரி மாணவ மாணவியர் இன்று (06) ஜனாதிபதி அலுவலகத்தை பார்வையிடுவதற்காக வருகை தந்திருந்தனர்.
பாடசாலை மாணவர்களுக்கு அவர்களின் கல்விச் செயற்பாடுகளுடன் இணைந்ததாக ஜனாதிபதி செயலகம் (பழைய பாராளுமன்றம்) மற்றும் ஜனாதிபதி மாளிகையை பார்வையிடுவதற்கு வாய்ப்பளிக்கப்பட்டுள்ளது.
இந்த கல்விச் சுற்றுலாவுடன் இணைந்ததாக ஜனாதிபதி அநுர குமார திசாநாயக்கவின் எண்ணக்கருவிற்கமைவான (Clean Sri Lanka) வேலைத்திட்டம் தொடர்பில் மாணவர்களுக்கு தௌிவூட்டப்பட்டது.
ஜனாதிபதியின் மேலதிகச் செயலாளர் கே.எம்.என்.குமாரசிங்கவினால் “கிளீன் ஸ்ரீலங்கா”வேலைத்திட்டத்தின் நோக்கம் தொடர்பில் பாடசாலை மாவணர்களுக்கு விளக்கமளித்ததுடன், இதனூடாக மாணவர்களிடம் அறிவு,திறன்,நடத்தை ரீதியான முன்னேற்றங்கள் எதிர்பார்க்கப்படுகிறது.
அதனையடுத்து ஜனாதிபதியின் செயலாளர் கலாநிதி நந்திக சனத் குமாநாயக்க குறித்த பாடசாலைகளில் நடக்கூடிய பெறுமதியான மரக்கன்றுகளை வழங்கி வைத்ததுடன், மாணவர்களுடன் சிநேகபூர்வமாக கலந்துரையாடினார்.
பாடசாலைகளின் அதிபர்கள், ஆசிரியர்கள்,பெற்றோர் உள்ளிட்ட பலரும் இதன்போது கலந்துகொண்டனர்.