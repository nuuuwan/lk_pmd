ධීවර අමාත්‍යාංශයේ නව ලේකම් ලෙස ආචාර්ය කෝලිත කමල්…
ධීවර අමාත්‍යාංශයේ නව ලේකම් ලෙස ආචාර්ය කෝලිත කමල් ජිනදාස මහතා පත් කෙරේ
ජනාධිපති අනුර කුමාර දිසානායක මහතා විසින් ධීවර, ජලජ සහ සාගර සම්පත් අමාත්‍යාංශයේ නව ලේකම් ලෙස ආචාර්ය බී. කේ. කෝලිත කමල් ජිනදාස මහතා පත් කර තිබේ.
ඊට අදාළ පත්වීම් ලිපිය ජනාධිපති ලේකම් ආචාර්ය නන්දික සනත් කුමානායක මහතා විසින් අද (20) පස්වරුවේ ජනාධිපති ලේකම් කාර්යාලයේදී ඒ මහතා වෙත පිළිගැන්වීය.
කෝලිත කමල් ජිනදාස මහතා දකුණු ආසියානු කලාපීය එක්සත් ජාතින්ගේ ව්‍යාපෘති කාර්යාලයේ ජෛව වෛද්‍ය ඉංජිනේරුවරයෙකු ලෙසද, ධීවර අමාත්‍යාංශයේ සම්බන්ධීකරණ ලේකම්වරයකු ලෙසද කටයුතු කර ඇත.
ඔහු රසායනික විද්‍යාව හා තාක්ෂණය පිළිබඳ පශ්චාත් ආචාර්ය උපාධිධාරියකු ද, ආහාර විද්‍යාව පිළිබඳ විද්‍යාපති උපාධිධාරියෙකු මෙන්ම ධීවර කළමනාකරණය පිළිබඳ පශ්චාත් උපාධි ඩිප්ලෝමාධාරියකු ද වෙයි.